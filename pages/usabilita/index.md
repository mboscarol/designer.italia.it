---
template: post.html
title: Usabilità
published: true
---

L'usabilità è definita come "il grado in cui un determinato utente può raggiungere il proprio obiettivo con efficacia, efficienza e soddisfazione, in uno specifico contesto d’uso". Si può applicare ad un prodotto, un sito o un servizio. 

Su un sito l'usabilità misura l'efficacia e l'efficienza delle informazioni e degli strumenti messi a disposizione degli utenti nel raggiungimento di un obiettivo. Lo scopo è migliorare la qualità dell’esperienza utente attraverso una navigazione chiara, contenuti comprensibili, procedure facili, efficienti, gradevoli e a prova di errori.

Una buona usabilità di un sito web permette di garantire alla più vasta platea dei cittadini un accesso ai servizi in forma semplice e inclusiva.

Porre il cittadino reale, con le sue necessità e le sue capacità, al centro della progettazione dei servizi erogati online dalle pubbliche amministrazioni è il primo e necessario passo per l’applicazione dei principi di Human-centered design.

Per approfondimenti sugli standard ISO:

* [ISO 9241-210:2010](http://www.iso.org/iso/catalogue_detail.htm?csnumber=52075)

* [ISO/IEC 25010:2011](http://www.iso.org/iso/catalogue_detail.htm?csnumber=35733)
